---
layout: page
permalink: /sv/dataskyddsbeskrivning/
section: Palvelun tietosuojaseloste
searchable: true
lang: sv
ref: privacy-policy
title: Dataskyddsbeskrivning
---

Digitraffic-tjänstens dataskyddsbeskrivning EU:s allmänna dataskyddsförordning (EU) 2016/679

### 1\. Inledning

För Fintraffickoncernen är skyddet av din integritet och en transparent behandling av dina personuppgifter viktigt. Syftet med denna dataskyddsbeskrivning är att informera dig om behandlingen av dina personuppgifter i Digitraffic-tjänsten.

### 2\. Personuppgiftsansvarig

Trafikstyrningsbolaget Fintraffic Oy (nedan "Fintraffic")<br/>
Löneboställsporten 1, 00240 Helsingfors<br/>
+358 29 450 7000<br/>

Företrädare för den personuppgiftsansvarige är<br/>
Mika Ahvenainen<br/>
digitraffic@fintraffic.fi<br/>

Koncernens dataskyddsombud nås per e-post på adressen privacy@fintraffic.fi och per telefon +358 29 450 7000.

### 3\. Grupper av registrerade och personuppgifter som behandlas

Fintraffic behandlar logguppgifter om Digitraffic-tjänstens användare, inklusive IP-adress, signatur ([Digitraffic User](https://www.digitraffic.fi/en/support/instructions/#headers-to-identify-the-application)) samt uppgifter om gränssnittsanrop som gjorts från IP-adressen.

Uppgifterna fås från HTTP-begäran som skickas till gränssnittstjänsten. 

Fintraffic behandlar dessutom ([stillbilder](https://www.digitraffic.fi/en/road-traffic/#weather-cameras)) som förmedlas via Fintraffic Väg Ab:s kamerasystem i tjänsten Digitraffic. Följande personuppgifter kan framgå av bilderna:
- registreringsskyltens beteckning;
- identifieringsuppgifter, såsom bilens färg och märke, på sådana fordon som är mycket avvikande eller individuella; samt
- eventuellt ansiktet på fordonets förare eller passagerare.

Bekanta dig med ([dataskyddsbeskrivningen](https://www.fintraffic.fi/sv/tie/dataskyddsbeskrivningen-fintraffic-vag-abs-kamerasystem)) för Fintraffic Väg Ab:s kamerasystem.

### 4\. Syfte med behandling och rättslig grund

Digitraffic är en distributionskanal för öppna trafikdata, via vilken olika trafikaktörer avgiftsfritt får tillgång till de trafikuppgifter som Fintraffic producerar, till exempel uppgifter om väderlek och förhållanden samt uppgifter om störnings- och undantagssituationer.

Dina personuppgifter behandlas för att övervaka användningen av Digitraffic-tjänsten och utreda störningssituationer. Behandlingen av dina uppgifter grundar sig på § 146 i lagen om transportservice (320/2017). Den rättsliga grunden för behandlingen är således punkt 1c i artikel 6 i den allmänna dataskyddsförordningen, dvs. fullgörande av en rättslig förpliktelse som åvilar den personuppgiftsansvarige.

### 5\. Utlämnande och mottagande av uppgifter

Dina personuppgifter lämnas ut endast till administratören av tjänsten Digitraffic, som arbetar i sin uppgift på uppdrag av Fintraffic och har tystnadsplikt, och som får använda dina uppgifter endast för att övervaka tjänsten Digitraffic och utreda störningssituationer.

Fintraffic säkerställer genom anvisningar och skriftliga databehandlingsavtal att mottagaren följer bestämmelserna om behandling av personuppgifter.

### 6\ . Överföring av personuppgifter utanför EU- eller EES-stater

Dina personuppgifter överförs inte utanför EU- eller EES-stater.

### 7\. Förvaring av uppgifter

Stillbilder som förmedlas via Fintraffic Väg Ab:s kamerasystem förvaras i 24 timmar. 

Förvaringstiden för logguppgifterna beror på var de förvaras. Logguppgifterna förvaras således minst sju (7) timmar och i vissa situationer tills vidare.

När det inte längre finns någon rättslig grund för behandlingen eller dina personuppgifter inte längre behövs för det ursprungliga användningsändamålet, förstörs dina uppgifter på behörigt sätt.

### 8\. Skydd av personuppgifter

Fintraffic har tillgång till ändamålsenliga tekniska och organisatoriska skyddsåtgärder för personuppgifter. Fintraffic ser således till att dina personuppgifter inte av misstag eller lagstridigt förstörs, försvinner eller ändras. Åtgärderna försäkrar dessutom att dina personuppgifter inte lämnas ut olovligt och att de inte är tillgängliga för aktörer som inte har rätt att behandla uppgifterna: Fintraffic ser till att tjänsteleverantören följer dataskyddslagstiftningen och skyddar personuppgifterna med nödvändiga dataskyddsåtgärder.

Endast sådana personer vars arbetsuppgifter omfattar underhåll av tjänsten Digitraffic samt att informera om den får användarrättigheter till systemet.

### 9\. Den registrerades rättigheter

Du har rätt att
1. få information om behandlingen av dina uppgifter och få tillgång till dina uppgifter som behandlas;
2. begära att dina uppgifter rättas;
3. begära att dina uppgifter raderas, samt
4. begära att behandlingen av dina uppgifter begränsas endast till att bevara dem. 

Du kan utöva ovan nämnda rättigheter genom att skicka en skriftlig begäran om att dina rättigheter ska tillgodoses till adressen digitraffic@fintraffic.fi.

### 10\. Att föra ett ärende till dataombudsmannen för behandling

Om du anser att dataskyddslagstiftningen inte har följts vid behandlingen av dina personuppgifter har du rätt att lämna in ett klagomål till tillsynsmyndigheten. Behörig tillsynsmyndighet i Finland är dataombudsmannens byrå.

Besöksadress: Fågelviksgränden 4, 00530 Helsingfors<br/>
Postadress: PB 800, 00531 Helsingfors<br/>
Telefonväxel: +358 29 566 6700<br/>
Registratorskontoret: +358 29 566 6768<br/>
E-postadress (registratorskontoret): tietosuoja(at)om.fi