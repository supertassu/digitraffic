---
layout: page
permalink: /palvelun-esittely/
section: Tietoa Palvelusta
searchable: true
title: Palvelun esittely
lang: fi
ref: service-overview
links:
  - - Tieliikenne
    - /tieliikenne/
  - - Rautatieliikenne
    - /rautatieliikenne/
  - - Meriliikenne
    - /meriliikenne/
  - - Kehityssuunnitelma
    - /kehityssuunnitelma/
  - - Sovellukset
    - /sovellukset/
  - - Käyttöehdot
    - /kayttoehdot/
  - - Väyläviraston avoin data
    - https://vayla.fi/avoindata
published: true
---

Digitraffic on Fintrafficin (TMF) palvelu, jonka kautta on saatavissa ajantasaista liikennetietoa Suomen tieverkolta, rautatieliikenteestä ja meriliikenteestä. Liikennetiedot ovat avointa dataa, jota jaetaan avointen rajapintojen kautta.
Digitraffic viittaa sanana digitaaliseen liikenteeseen eli liikennettä esittävään malliin.

![Kelikamerakuva Tie 12 Tampere, Rantatunnelin suu, itä. ](https://weathercam.digitraffic.fi/C0460900.jpg)
**Kelikamerakuva Tie 12 Tampere, Rantatunnelin suu, itä.**

Digitrafficin kehitys alkoi vuonna 2002 VTT:n ja TKK:n [projektista](http://virtual.vtt.fi/virtual/proj6/fits/julkaisut/hanke3/FITS_30.pdf), 
jossa tavoitteena oli  tuottaa  entistä  parempia  liikennetelematiikan palveluja. Käynnistysvaiheen jälkeen Digitraffic siirtyi Tiehallinnon ja
sittemmin Kaakkois-Suomen ELY-keskuksen hoitoon. Liikennevirasto vastasi palvelun ylläpidosta ja kehityksestä vuosina 2014-2018, jolloin Digitrafficin 
hyödyntäjäsopimuksista luovuttiin, palvelu siirrettiin pilvipalveluun, tietosisällöstä tehtiin avointa dataa ja palvelu laajennettiin kattamaan 
rautatie- ja meriliikenteen tietoja. 

Digitrafficin jakelemat tiedot perustuvat Fintrafficin, Väyläviraston ja Liikenne- ja viestintävirasto Traficomin  keräämään 
liikenne- ja olosuhdetietoon. Tietoja kerätään operatiivista toimintaa varten ja jaetaan hyödynnettäväksi avoimen datan periaatteiden mukaisesti. 
Tietojen hyödyntäminen on maksutonta eikä edellytä sopimusta Fintrafficin kanssa, mutta tiedon hyödyntäjän on noudatettava avoimen 
datan [käyttöehtoja](/{{ site.t.terms-of-service.url[page.lang] | prepend:site.baseurl }}).
